Çağrı kodu
1832 2025-2
Başvuru aralığı
04 Ağu 2025 - 00:00
/
30 Eyl 2025 - 23:59
Başvuru Bağlantısı
Başvuru için tıklayınız
İlgili içerik
1832 - Sanayide Yeşil Dönüşüm Çağrısı
1832 - Sanayide Yeşil Dönüşüm 2025-2 Çağrısı Başvuruya Açıldı
Çağrı kapsamında firmaların yeşil dönüşüm faaliyetlerine yönelik daha önce yapılan Ar-Ge çalışmaları ile elde edilmiş prototiplerin ticarileşme öncesi faaliyetleri desteklenecektir.
Koordinatörlüğünü Sanayi ve Teknoloji Bakanlığı’nın yürüttüğü Dünya Bankası destekli Türkiye Yeşil Sanayi Projesi kapsamında özel sektörün yeşil dönüşüme yönelik ürün veya süreç geliştirme faaliyetleri TÜBİTAK-TEYDEB tarafından desteklenmektedir. Bu amaçla hayata geçirilen 1801 kodlu Sanayi Ar-Ge Projeleri İçin Geri Ödemeli ve Hibe Destek Programı kapsamında 1832 kodlu Sanayide Yeşil Dönüşüm programının 2025 yılı 2. Dönem çağrısı açılmıştır.
Çağrı Açılış Tarihi: 04.08.2025
Çağrı Kapanış Tarihi: 30.09.2025 (Saat 23:59)
Bu çağrı kapsamında firmaların yeşil dönüşüm faaliyetlerine yönelik daha önce yapılan Ar-Ge çalışmaları ile elde edilmiş olan prototiplerin ticarileşme öncesi faaliyetleri desteklenecektir. Söz konusu çalışmalar daha önce TÜBİTAK-TEYDEB tarafından desteklenmiş Ar-Ge projelerinin devamı niteliğinde olmalıdır. Ayrıca KOSGEB ya da diğer ulusal ya da uluslararası fonlar ve firmaların öz kaynakları ile yürütmüş olduğu, henüz ticarileşmemiş Ar-Ge çalışmaları da çağrı kapsamındadır.
Çağrıya başvurusu yapılması için başvuru sahibi kuruluşta proje konusu ile ilgili en az lisans seviyesinde bir personel olması gerektiğini ve firmanın elinde henüz ticarileşmemiş, prototip (THS 5) aşamasında bir ürün olması gerektiğini önemle hatırlatırız.
Çağrıya KOBİ ve büyük ölçekli kuruluşların başvuruları mümkün olup, ortaklı başvuru da yapılabilmektedir. THS 5-9 aralığını kapsayan prototip geliştirme ya da iyileştirme, validasyon ve sertifikasyon testleri, yerinde uygulama, ölçeklendirme, demonstrasyon ve saha denemeleri çalışmaları çağrı kapsamındadır. Sermaye şirketlerine en fazla %50’si geri ödenmek üzere faizsiz geri ödemeli destek sağlanacaktır. Destek oranı sırasıyla büyük ölçekli şirketler için %70, KOBİ’ler için %80, deprem bölgesindeki KOBİ’ler için %90’dır.Geri ödenecek desteğin bir kısmı hibe desteğine dönüştürülebilecektir. Kullanılacak desteğin geri ödemesi proje bittikten 1 yıl sonra başlayacaktır.
1832-2025-2 Çağrısına ilişkin Çağrı Metni aşağıda yer almaktadır.
Detaylı bilgi için
tıklayınız.
Çağrıya
TEYDEB Proje Değerlendirme ve İzleme Sistemi - PRODİS
üzerinden elektronik olarak başvuru yapılabilmektedir.
Belge
1832-2025-2 Çağrı Dokümanı
691.82 KB
1832-2025-2 Çağrı Dokümanı
PAYLAŞ
İlgili Grup
Ulusal Destek Programları