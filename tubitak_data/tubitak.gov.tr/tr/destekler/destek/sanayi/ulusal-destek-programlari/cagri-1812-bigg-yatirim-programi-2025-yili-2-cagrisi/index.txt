Çağrı kodu
1812-2025-2
Başvuru aralığı
11 Ağu 2025 - 00:00
/
11 Eyl 2025 - 23:59
Başvuru Bağlantısı
Başvuru için tıklayınız
İlgili içerik
1812 - Yatırım Tabanlı Girişimcilik Destek Programı (BiGG Yatırım)
2025-2 BiGG Yatırım Çağrısı 1. Aşama başvuruları 22/8/2025 tarihine kadar devam edecek.
1812 - TÜBİTAK Yatırım Tabanlı Girişimcilik Destek Programı 2025-2 BiGG Yatırım çağrısı kapsamında Mükemmeliyet Mührü ile desteklenmeye hak kazanan girişimciler için destek tutarı, TÜBİTAK BİGG Fonu tarafından %3 hisse karşılığında yatırım olarak aktarılacaktır.
Eş yatırım alan iş planları hızlı destek uygulamasından faydalanabilecektir. Bu doğrultuda Uygulayıcı kuruluş veya kendi aralarındaki sözleşmeye göre uygulayıcı kuruluş adına hareket eden tüzel kişiler, 1812-TÜBİTAK Yatırım Tabanlı Girişimcilik Destek Programı çerçevesinde girişimlere TÜBİTAK BiGG Fonu ile beraber eş yatırım yapabilecektir. Eş yatırım taahhüdü yerine getirilen iş planları için ayrıca panel değerlendirmesi yapılmadan Mükemmeliyet Mührü verilmesi hususu BiGG Yatırım Fonu görüşü alınarak Grup Yürütme Kurulu tarafından değerlendirilerek Başkanlık tarafından karara bağlanacaktır. Eş yatırım taahhüdü yerine getirilen iş planları için çağrıya yapılan tüm iş planı başvurularının değerlendirmelerinin tamamlanması beklenmeyecektir.
Ayrıca, Birleşmiş Milletler Sınai Kalkınma Teşkilatı UNIDO iş birliğinde TÜBİTAK tarafından yürütülen Küresel Temiz Teknolojiler Girişimcilik Programı (Global Cleantech Innovation Programme-GCIP) kapsamında girişimlere ek yatırım da yapılabilecektir.
İş fikri başvuruları 22/8/2025 tarihine kadar 149 Uygulayıcı Kuruluş tarafından alınacaktır. Uygulayıcı Kuruluşlar girişimcilerin iş fikirlerinin toplanması, değerlendirilmesi, seçilen iş fikirlerinin iş planına dönüştürülmesine yönelik eğitim, rehberlik, kuluçka vb. hizmetler ile iş fikirlerinin doğrulanması ve girişimcinin TÜBİTAK’a sunacağı iş planı önerilerinin onaylanması gibi faaliyetleri gerçekleştireceklerdir. Uygulayıcı Kuruluşlar tarafından 2. Aşamaya geçmesi onaylanan iş planları 1/9/2025–11/9/2025 tarihleri arasında TÜBİTAK’a sunulabilecektir. BiGG Uygulayıcı Kuruluşları kendi web sayfalarında ilan edecekleri duyuru ile altı tematik alanda iş fikri başvurularını kabul edecekler. 1. aşama başvuruları aşağıda yer alan Uygulayıcı Kuruluşlar tarafından alınacaktır. Çağrı dokümanı aşağıda verilmiştir.
Belge
BiGG Yatırım 2025-2 Çağrı Duyuru Metni
349.61 KB
BiGG Yatırım 2025-2 Çağrı Duyuru Metni
PAYLAŞ
İlgili Grup
Ulusal Destek Programları